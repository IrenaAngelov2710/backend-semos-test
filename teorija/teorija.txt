Тест за backend развој на софтвер
JavaScript академија Теоретски дел

Теорија
1. Што е World Wide Web?
World Wide Web(WWW) е виртуелна информативна мрежа составена од хипертекст документи. До оваа информативна мрежа се пристапува преку Интернет.
Идејата за World Wide Web на англискиот научник Тим Бернерс-Ли е родена во 1989 година во истражувачкиот комплекс на CERN (Европска организација за нуклеарни истражувања)
До крајот на 1990 година веќе биле креирани протоколот HTTP, првиот веб-сервер (httpd), првиот веб прелистувач (WorldWideWeb), јазикот за означување на хипертекст HTML и првата веб локација.

2. Какви пораки се испраќаат преку HTTP помеѓу клиентот и серверот?
Помеѓу клиентот и серверот се испраќаат request и response пораки.
Request праќа клиентот кон серверот, а серверот му враќа response од кога ќе го најде бараниот податок во базата.
Клиентот испраќа request односно HTTP барање кон веб-серверот. Ова барање вклучува различни информации како што се методите на барање (GET, POST...), URL на тоа што се бара, параметри и дополнителни заглавја.
Веб-серверот испраќа HTTP одговор назад кон клиентот. Тој одговор вклучува информации како статус код, односно покажува дали барањето било успешно или дали имало грешка, заглавја со информации за содржината и самата содржина (HTML страница).

3. Што е Node.js, а што Express.js?
Node.js ни овозможува да работиме javascript на backend, односно кога веќе го знаеме тој јазик, не мора да учиме нов јазик туку со помош на node.js работиме javascript на backend.
Express.js е framework на node.js и тој ни овозможува многу полесно и побрзо да го формираме кодот.

4. Што е MVC архитектура и што е обврската на нејзините составни делови?
MVC или M-model, V-view и C-controler е архитектура која ни овозможува да ја поделиме целината на неколку логички компоненти.
Во моделот се внесуваат податоците, односно атрибутите кои што ќе ги чуваме за ентитетот.
View е одговорен за изгледот и таму ги чуваме документите како HTML.
Во Contolerot се чува целата бизнис логика. 

5. Што се рути?
Рутите ни го дефинираат endpoint-от, во зависнот од request методот од клиентот.
Тие претставуваат дефинирање на патеки или URL шаблони кои се користат за проследување на HTTP барања.
Кога корисникот внесува URL во веб-прелистувачот, тоа барање се праќа кон серверот и рутите служат за одредување како серверот треба да ги обработи и одговори на различните URL патеки.

6. Што се модули? (бонус: какви типови на модули има?)
Модули се фајлови што можеме да ги реискористиме, готови единки што завршуваат една работа и експортираат не само функционалност туку и податоци.
Има File-based модули кои сами ги дефинираме, потоа Core модули кои node.js ни ги дава готови од кога ќе го инсталираме и External модули кои треба сами да ги инсталираме преку npm.

7. Што е веб сервис? Дадете пример за еден веб сервис.
Веб-сервис е softver кој овозможува апликациите да комуницираат меѓу себе и да користат податоци една од друга.
Пример е weather api каде може да користиме податоци од тоа api за временската состојба доколку сакаме да имаме такво нешто во нашата апликација.

8. Објаснете што е и како функционира JWT автентикација?
JWT автентикација е проверка дали корисникот што се логира, се има регистрирано со e-mail и password.
Корисникот го внесува e-mail-от и проверуваме дали го има веќе во база тој e-mail, доколку постои следен чекот е внес на password од страна на корисникот и проверка во база дали е тој точниот password (тука го хашира password-от и таков го споредува со тој во дата база).
Доколку се совпаѓаат на клиентот му враќаме токен.

9. Што е MongoDB? Објаснете накратко за каков софтвер станува збор?
MongoDB е нерелациона база на податоци not only relational. Се состои од колекции и во секоја колекција чуваме записи во JSON формат. 
MongoDB е пофлексибилен за работа, за разлика од релационите бази каде имаме вишок податоци.

10. Што е разликата помеѓу MongoDB и Mongoose?
MongoDB и Mongoose се две различни компоненти. MongoDB е нерелациона база на податоци што се состои од колекции и во секоја колекција чуваме записи во JSON формат.
Mongoose е библиотека која го олеснува работењето на MongoDB во node.js апликациите. Mongoose им овозможува на програмерите да дефинираат шеми за податоци и да користат модели.

11. Што е разликата помеѓу Synchronous (Сихрона) i Аsynchronous (Асинхрона) функција во Node.js
Синхроните операации се извршуваат во редослед, една по друга. Програмот чека да заврши тековната операција пред да продолжи со следната.
Ако има операција која трае подолго, програмата ќе стои се додека таа операција не заврши.
Асинхроните операции не чекаат да заврши тековната операција пред да продолжи со следните операции.
Тие се извршуваат во позадина и програмата продолжува со операции без да чека на завршување на асинхроната операција.
За да се обработи извршувањето на асинхроната операција се користат callback функции, promise или async/await синтакса.